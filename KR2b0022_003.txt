# -*- mode: mandoku-view; -*-
#+TITLE: 綱目訂誤
#+DATE: 2015-08-24 22:24:43.934114
#+PROPERTY: ID KR2b0022
#+PROPERTY: BASEEDITION WYG    
#+PROPERTY: JUAN 卷三
<pb:KR2b0022_WYG_003-1a>¶
欽定四庫全書¶
　綱目訂誤巻三¶
　　　　　　　　　　　　　常熟陳景雲撰¶
唐髙祖武徳元年目¶
　何須作書語耶¶
　　按李宻責數宇文化及語中有不追諸葛瞻之忠¶
　　誠乃為霍禹之惡逆二語故化及嗔其作書語謂¶
　　宻稱引書史事已所不解也今此二語已削之則¶
<pb:KR2b0022_WYG_003-1b>¶
　　化及語中所云書語何所指耶¶
太宗貞觀十九年目¶
　上自将步騎四千為竒兵¶
　　按通鑑本文上以髙麗兵在安市城東南依山而¶
　　陳故命李世勣将步騎五千陳於西嶺以當之此¶
　　正兵也長孫無忌帥兵自山北狹谷以衝其後此¶
　　竒兵也史言無忌将精兵萬一千為竒兵是矣上¶
　　既遣兩軍乃自将步騎四千挾鼓角偃旗幟登北¶
<pb:KR2b0022_WYG_003-2a>¶
　　山𠡠諸軍聞鼔角齊出奮撃此乃潛伏髙阜猝起¶
　　指揮而非為竒兵以斷敵人之後者也今於無忌¶
　　将兵下刪去為竒兵語而以帝自将之兵為竒兵¶
　　誤矣先是未戰之前帝乘髙遙望觀山川形勢可¶
　　以伏兵及出入之所則令竒兵出狹谷以衝其後¶
　　者由先悉其山川出入之徑而北山乃可以伏兵¶
　　之處故潛挾鼓角於此督戰也史文眀晰周宻如¶
　　此豈可輙有刪易¶
<pb:KR2b0022_WYG_003-2b>¶
貞觀二十三年綱¶
　遣驍衛郎将撃突厥車鼻可汗¶
　　按但書郎將而不書名此偶逸之耳以其後書髙¶
　　侃撃突厥車鼻可汗擒之一條參觀益知上條脫¶
　　髙侃二字也劉友益書法顧謂太宗此舉師出無¶
　　名故前不書郎将之名後又不書将以此示貶者¶
　　乃曲說耳¶
髙宗乾封元年目¶
<pb:KR2b0022_WYG_003-3a>¶
　子齊賢嗣¶
　　按通鑑廣平宣公劉祥道薨子齊賢嗣嗣者嗣其¶
　　廣平之封也今綱但書劉祥道卒則目自應先詳¶
　　其封爵然後曰子齊賢嗣文義乃眀(後二年李英/公薨綱書李)¶
　　(勣卒分註孫敬業/嗣其踈正與此同)¶
中宗嗣聖十三年目¶
　營州都督李盡忠及其妻兄媯誠州孫萬榮同反¶
　　按媯誠通鑑作歸誠唐書地理志歸誠乃東邉之¶
<pb:KR2b0022_WYG_003-3b>¶
　　覊縻州屬松漠都督府地近營州故李盡忠得與¶
　　之同反若媯誠在唐世従無此州名惟幽州管内¶
　　有媯州其地又不與營州接壤訛歸為媯此乃傳¶
　　寫之誤當従通鑑改正又肅宗至徳二載賊将尹¶
　　子竒以歸檀兵十三萬趨睢陽按歸當作媯媯檀¶
　　二州皆范陽支郡盖子竒以前此攻睢陽諸軍皆¶
　　不利故大舉薊北精兵南趨睢陽為必取之計若¶
　　歸州在巴峽之間與檀州相去不啻數千里矣訛¶
<pb:KR2b0022_WYG_003-4a>¶
　　媯為歸此又承通鑑之誤而未及改正者¶
眀皇開元十五年目¶
　由是國馬益耗¶
　　按益耗當作益壮開元初監牧有馬二十四萬匹¶
　　自用王毛仲掌閑廐至東封之嵗已有馬四十三¶
　　萬匹視初載㡬倍之至是復與突厥互市嵗齎縑¶
　　帛數十萬疋就市戎馬則毎嵗所獲塞外之馬當¶
　　又不减數萬匹故曰由是國馬益壮也合之開元¶
<pb:KR2b0022_WYG_003-4b>¶
　　十四年以王毛仲為開府儀同三司條下分註觀¶
　　之其義自眀¶
開元二十六年立太子條下録孫甫語¶
　昭成方娠時說侍讀東宫知其異事¶
　　按孫氏謂太子瑛之廢由張說其說甚當附録之¶
　　宜矣但昭成乃眀皇生母諡號肅宗生母乃宫嬪¶
　　楊氏後追諡為元獻太后此當云元獻不當云昭¶
　　成也所謂娠時異事詳見唐史后妃傳¶
<pb:KR2b0022_WYG_003-5a>¶
肅宗至徳元載目¶
　至是四門之外率為敵壘¶
　　按通鑑其始自京畿鄜坊至於岐隴皆附之至是¶
　　西門之外率為敵壘盖始言賊勢之盛繼言賊勢¶
　　之衰也岐隴皆在長安西岐隴皆附賊即前文所¶
　　云賊勢大熾西脅汧隴是也至是而民思唐室人¶
　　懐匡復之望賊衆搖心長安城中一日數驚於是¶
　　西門之外民皆結壘自固日夕引領官軍之至而¶
<pb:KR2b0022_WYG_003-5b>¶
　　賊之兵勢日蹙矣(後廣平王自鳳翔引兵攻長安/屯城西即長安西門之外也)¶
　　今分註於至是西門之外之上刪去其始自京畿¶
　　鄜坊至於岐隴皆附之之語則至是二字承接無¶
　　根又改西門作四門尤謬如四門之外率為敵壘¶
　　則賊號令所行已不出一城何以下又云賊兵力¶
　　所及南不出武關北不過雲陽西不過武功耶¶
上元元年¶
　制郭子儀統諸道兵取范陽不果行條下録胡氏語¶
<pb:KR2b0022_WYG_003-6a>¶
　　胡氏之言曰直扺范陽還定河北固討賊之上䇿¶
　　然道由河北乃扺范陽向者賊未盡得河北是以¶
　　此䇿可施今則河北往往為安史所有猶為是計¶
　　不亦晚乎按胡說謬甚當日制郭子儀統諸道兵¶
　　自朔方直取范陽還定河北盖令子儀従朔方軍¶
　　引兵並塞北出搗范陽之虛初非取道於河北也¶
　　先是李泌首建先取范陽還定河北之䇿肅宗不¶
　　能用所以兩京雖復而賊巢未傾史思眀據之再¶
<pb:KR2b0022_WYG_003-6b>¶
　　為河洛之患是時思眀在洛與李光弼相持甚急¶
　　朝廷特下此制盖猶追理鄴侯前語用之令子儀¶
　　直取賊巢思眀必奔還自救光弼又従而躡之不¶
　　能支兩将之軍也惜制下而不果行耳何謂用之¶
　　已晚乎又是時禄山慶緒其死已久胡氏乃謂斯¶
　　時河北盡為安史所有不知其所謂安者復指何¶
　　人趙氏於分註中輙削制詞之本文反贅録胡氏¶
　　之臆說豈非無識之甚哉¶
<pb:KR2b0022_WYG_003-7a>¶
徳宗興元元年目¶
　其脅従將吏百姓官軍未到以前並従赦例¶
　　按當日赦詞夲文其脅従将吏百姓等但官軍未¶
　　到京城以前去逆效順并散歸夲道夲軍者並従¶
　　赦例盖其時賊勢猶盛赦書及此所以隂㩦賊黨¶
　　之心而激其有内潰相圖之變耳所重在去逆效¶
　　順并散歸夲道夲軍二句非漫無別白概曰脅從¶
　　罔治而已今刪去之踈甚¶
<pb:KR2b0022_WYG_003-7b>¶
憲宗元和三年目¶
　楊於陵等以敢直言而坐譴謫¶
　　按敢直言通鑑作敢收直言先是䇿試賢良方正¶
　　直言敢諌之士楊於陵等為考官署舉人牛僧孺¶
　　等為上第時宰惡其言直訴之於上考官皆坐貶¶
　　故白居易之疏及之直言指僧孺等敢收直言指¶
　　署僧孺等為上第事今於敢字下刪去收字何也¶
元和六年綱¶
<pb:KR2b0022_WYG_003-8a>¶
　以李吉甫同平章事¶
　　按吉甫罷相出鎮淮南事在三年而此時復自淮¶
　　南召入政府今不具書其罷相出鎮於前亦踈漏¶
　　也¶
元和十一年綱¶
　義成節度使渾鎬與王承宗戰大敗¶
　　按渾鎬時為易定帥分註中云鎬戰敗奔還定州¶
　　是也則義成當作義武無疑義成乃鄭滑軍號¶
<pb:KR2b0022_WYG_003-8b>¶
元和十三年綱¶
　李夷簡罷為淮西節度使¶
　　按夷簡以是年七月罷相出鎮淮南非淮西也又¶
　　是年五月徙淮西節度使馬摠為忠武節度使分¶
　　蔡申光三州𨽻忠武鄂岳淮南三道而淮西不復¶
　　為節鎮矣夷簡安得尚領淮西節鉞乎當作淮南¶
　　無疑¶
元和十五年目¶
<pb:KR2b0022_WYG_003-9a>¶
　羣臣入閤退¶
　　按退字衍當削¶
穆宗長慶三年目¶
　以韓𢎞弟充鎮宣武¶
　　按通鑑宣武軍亂李逄吉請以義成節度使韓充¶
　　鎮宣武脫李㝏旅拒則命徐許兩軍攻其左右而¶
　　滑軍蹙其北充必得入矣滑軍蹙其北謂充自滑¶
　　移汴即以義成之衆蹙宣武之北也其後充入汴¶
<pb:KR2b0022_WYG_003-9b>¶
　　境敗其軍於郭橋即逢吉所謂滑軍蹙其北也今¶
　　分註於逢吉語中但云請以韓𢎞弟充鎮宣武而¶
　　不詳其自義成移鎮則下文所云滑軍蹙其北與¶
　　充敗汴軍於郭橋諸語俱無根矣¶
敬宗寳厯元年目¶
　紳由是得移江州刺史¶
　　按刺史通鑑作長史紳初貶端州司馬至是經赦¶
　　量移江州長史江州比端州為内徙長史視司馬¶
<pb:KR2b0022_WYG_003-10a>¶
　　為遷秩未遽授刺史也當從通鑑為正¶
武宗㑹昌三年綱¶
　以劉沔為義成節度使李石為河陽節度使¶
　　按河陽當作河東時劉沔鎮河東朝廷以沔與盧¶
　　龍帥張仲武有隙故徙之義成而除李石代鎮河¶
　　東合前後文觀之自明¶
㑹昌四年目¶
　監軍請節度使杜悰不從¶
<pb:KR2b0022_WYG_003-10b>¶
　　按通鑑作監軍請節度使杜悰同選不従盖監軍¶
　　奉命選進倡女善為酒令者監軍邀悰與同選悰¶
　　意以為此事監軍自奉勅但監軍選進可矣帥臣¶
　　不必與聞非不従選進也今刪同選二字事不眀¶
　　矣¶
宣宗大中八年目¶
　有强盗數人匿軍家索之竟不與盡殺之¶
　　按通鑑夲文軍家上無匿字胡三省註云軍家謂¶
<pb:KR2b0022_WYG_003-11a>¶
　　北司諸軍是也盖樵夫因言縣令李行言性執特¶
　　舉此事以實之言有數盗繋縣軍家従令索之竟¶
　　不與盡殺之也是時北司諸軍聲勢烜赫侵撓吏¶
　　治為日已久而行言以一令能與之抗其為健吏¶
　　可知今於軍家上増一匿字是誤以為盗匿軍家縣¶
　　令従而求之不與因并軍家而盡殺之行言雖强¶
　　項豈能専殺北司之人乎文義乖舛甚矣¶
大中十一年綱¶
<pb:KR2b0022_WYG_003-11b>¶
　冬十月以尚延心為河渭都逰奕使¶
　　按通鑑冬十月己巳以秦成防禦使李承勛為涇¶
　　原節度使而其後附載承勛在秦成時奏授尚延¶
　　心為河渭都逰奕使之事盖承勛自秦成移鎮涇¶
　　原在是年之十月若其在秦成為延心奏官一事¶
　　其嵗月有不可得而詳者故因承勛移鎮牽連書¶
　　之今削去承勛移鎮事而以承勛移鎮之嵗月為¶
　　延心授官之嵗月非事實矣¶
<pb:KR2b0022_WYG_003-12a>¶
大中十二年目¶
　頃之南蠻大至去城半日¶
　　按通鑑作去城半日程言南蠻去城甚近計程止¶
　　半日可至也刪程字不眀晰¶
懿宗咸通元年目¶
　及是或詐引賊将來降¶
　　按越州軍吏匿賊牒而飲食之與詐引賊将來降¶
　　寔覘虚實二事皆王式未至浙東以前事故式赴¶
<pb:KR2b0022_WYG_003-12b>¶
　　鎮後即捕索賊之間諜并城中為賊耳目者悉斬¶
　　之也或詐引賊将上不應有及是二字通鑑文自¶
　　分明今増入非是¶
　命羅銳軍海口以拒之¶
　　按通鑑王式命義成將髙羅銳攻寧海克之式曰¶
　　賊必逃入海命羅銳軍海口以拒之已書髙羅銳¶
　　於前故再書不舉其姓今分註於寧海之役既削¶
　　而不書則叙移軍海口當冠以姓殆誤以羅為姓¶
<pb:KR2b0022_WYG_003-13a>¶
　　也¶
咸通五年目¶
　於是編諸史䇿¶
　　按通鑑彗星出司天監奏以為含譽瑞星請宣示¶
　　中外編諸史䇿宣示二語皆司天監所請也分註¶
　　不當上増於是二字¶
咸通七年目¶
　初南詔遣清平官董成等詣成都節度使李福福盛¶
<pb:KR2b0022_WYG_003-13b>¶
　儀衛以見之¶
　　按分註於李福下衍一福字豈誤以詣成都節度¶
　　使為句乎此無論句讀之訛唐自至徳二載改蜀¶
　　郡為成都府長史為尹之後以西川節度使兼成¶
　　都尹盖成都非節鎮名安有所謂成都節度使耶¶
　上怒欲貶駢以王晏權代之¶
　　按通鑑監軍李維周奏髙駢玩冦不進上怒以右¶
　　武衛将軍王晏權鎮安南召駢詣闕欲重貶之盖¶
<pb:KR2b0022_WYG_003-14a>¶
　　先遣晏權代駢乃徴駢詣闕聴處分也通鑑本文¶
　　甚眀今分註刪改殊率略且又顛倒其文云上怒¶
　　欲貶駢以王晏權代之然則上但怒駢而欲貶之¶
　　尚未徴駢北還且其事亦尚在擬議間未及施行¶
　　也下文何以云駢得王晏權牒即以軍事付監軍¶
　　韋仲宰與麾下百餘人北歸耶¶
僖宗乾符六年目¶
　全晟逆戰陽敗追之伏發大破之¶
<pb:KR2b0022_WYG_003-14b>¶
　　按曹全晟與劉巨容拒賊於荆門巨容伏兵林中¶
　　全晟逆戰陽敗以誘賊賊追之賊既入伏於是伏¶
　　兵奮撃大破之也追之之上不應漏賊字¶
廣眀元年綱¶
　義成節度使王處存遣兵入援¶
　　按王處存時帥易定義成當作義武此與元和十¶
　　一年書定帥渾鎬為義成節度使之誤同¶
中和三年綱¶
<pb:KR2b0022_WYG_003-15a>¶
　冬十月李克用取潞州¶
　　按通鑑是年以李克用為河東節度使代鄭従讜¶
　　克用以八月至鎮及後克用霸業以晉陽為根本¶
　　其取潞州乃鎮河東後兵争之始綱目於克用取¶
　　潞州之先漏其鎮河東事此踈脫之大者¶
文徳元年目¶
　使監西川軍令孜不奉詔¶
　　按田令孜自除西川監軍往依陳敬瑄在僖宗光¶
<pb:KR2b0022_WYG_003-15b>¶
　　啓二年之七月至眀年流端州令孜依敬瑄竟不¶
　　行盖令孜不肯赴端州流所而為西川監軍自如¶
　　也昭宗素有憾於令孜及即位遣人監西川軍令¶
　　孜不奉詔昭宗盖自除内臣監西川軍往代令孜¶
　　而令孜拒詔不受代猶前此不赴端州也分註誤¶
　　甚史眀言令孜盤據西川不行今如分註之文則¶
　　似令孜此時猶偃蹇京師而不去也文義違反甚¶
　　矣¶
<pb:KR2b0022_WYG_003-16a>¶
昭宗龍紀元年綱¶
　李克用拔磁洺殺孟方立¶
　　按是時昭義一軍分為二鎮孟方立帥昭義據有¶
　　邢洺磁三州以邢州為治所李克用乗洺磁之捷¶
　　進逼邢州方立素失士心懼有内變因仰藥而死¶
　　初非克用殺之也時克用尚未克邢州安得殺方¶
　　立乎殺孟方立四字疑傳錄之誤當作孟方立自¶
　　殺¶
<pb:KR2b0022_WYG_003-16b>¶
大順元年目¶
　李克恭自焚死¶
　　按克恭囙就部将之館視其傷亂軍攻而焚之克¶
　　恭死分註以為自焚誤又與綱書亂軍殺留後之¶
　　文不合¶
乾寧二年目¶
　王行瑜與李茂貞韓建各将精騎兵數千人入朝¶
　　按騎字衍¶
<pb:KR2b0022_WYG_003-17a>¶
天復二年目¶
　全忠穿蜒蚰壕圍¶
　　按通鑑圍字下有鳳翔二字盖是時鳳翔被圍已¶
　　歴五月李茂貞盡出騎兵於鄰州就芻糧朱全忠¶
　　穿蜒蚰壕圍鳳翔於是外圍益急鳳翔之騎兵既¶
　　遏於外且芻糧内竭而茂貞之勢日窘矣曰圍鳳¶
　　翔者正對上出騎兵於鄰州一事言之鳳翔二字¶
　　不可刪¶
<pb:KR2b0022_WYG_003-17b>¶
天復三年目¶
　以朱友倫為宿衛使¶
　　按朱全忠以其子友倫為左軍宿衛都指揮使唐¶
　　禁旅有左右兩軍今但除友倫為左軍而廢右軍¶
　　且授以都指揮使之職則禁旅重權盡歸之矣若¶
　　宿衛使則當時無此官應從通鑑原文為正¶
　¶
　綱目訂誤巻三¶
